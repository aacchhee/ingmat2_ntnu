# De partiellderiverte

Det viser seg at det er lettest å jobbe med retningsderiverte langs koordinataksene. Disse heter de _partiellderiverte_. Vi forkuserer på beregninger og tolkninger av de partiellederiverte. I arket *2_3 - Gradient og retningsderverte*, skal vi bruke de partiellderiverte til å finne andre generelle retningsderiverte på en enkel måte.

### Definisjon og grafisk tolkning

La $f:\mathbb{R}^2\to \mathbb{R}$ være en funksjon. 

Den partiellderiverte $\frac{\partial f}{\partial x} (x, y)$ defineres som den deriverte av $f (x, y)$ når $y$ betraktes som konstant. Ekvivalent kan vi definere det som den retningsderiverte i punktet $(x,y)$ i retningen $\vec{e_1}=(1,0)$. 

Likedan er $\frac{\partial f}{\partial y}(x, y)$ den deriverte når $x$ betraktes som konstant. Den ekvivalente definisjonen i dette tilfellet er da at $\frac{\partial f}{\partial y}(x, y)$ kan betraktes som den retningsderiverte i punktet $(x,y)$ i retningen $\vec{e_2}=(0,1)$. 

Den geometriske tolkningen av $\frac{\partial f}{\partial x} (x, y)$ er at dette er stigningstallet i et tverrsnitt som går langs $x$-aksen. Samme gjelder for $\frac{\partial f}{\partial y} (x, y)$, bare da langs $y$-aksen. La oss gjøre det hele mer konkret ved å se på noen eksempler.

### Eksempler

### Eksempel 1

Vi ønsker å finne de partiellderiverte til funksjonen $f:\mathbb{R}^2\to \mathbb{R}$ definert som
$f (x, y) = x y$. 
Som nevnt over, kan vi beregne de partiellderiverte akkurat som den ordinære deriverte,
da vi holder de variablene som ikke skal deriveres konstant.

Dermed er de partiellderiverte gitt ved
$$\frac{\partial f}{\partial x} (x, y)=\frac{\partial (xy)}{\partial x}=y\frac{\partial x}{\partial x}   = y$$ 
og 
$$\frac{\partial f}{\partial y} (x, y)=\frac{\partial (xy)}{\partial y}=x\frac{\partial y}{\partial y}   = x.$$ 




### Eksempel 2

La oss denne gangen ta for oss de partiellderiverte til funksjonen
$g (x, y) = x^3 y^2$. 

Da er de partiellderiverte gitt ved
$$\frac{\partial g}{\partial x} (x, y)=\frac{\partial (x^3 y^2)}{\partial x} =y^2\frac{\partial x^3 }{\partial x}  = 3 x^2 y^2$$
og 
$$\frac{\partial g}{\partial y} (x, y)=\frac{\partial (x^3 y^2)}{\partial y} =x^3\frac{\partial y^2 }{\partial y}  = 2 x^3 y.$$


### Eksempel 3
Siste eksempel vi kommer til å gå igjenom er 
$h(x,y) = \sin(xy).$ Vi beregner ved å bruke kjerneregelen at
$$\frac{\partial h}{\partial x}(x,y) =\frac{\partial \sin(xy)}{\partial x}= y\cos(xy).$$
En lignende beregning gir oss at
$$\frac{\partial h}{\partial y}(x,y)=\frac{\partial \sin(xy)}{\partial y} = x\cos(xy).$$